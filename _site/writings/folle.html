<!DOCTYPE html>
<html lang="it">
<head>


  <meta charset="utf-8">
  <meta name="viewport" content="width=device-width,initial-scale=1.0">

  <title>Stefania D'Eri | Nuove folle </title>
  <link rel="shortcut icon" type="image/x-icon" href="<?= url('favicon.ico') ?>">
  <link rel="stylesheet" href="/io/assets/css/main.css">
</head>
<body>
<div onclick="topFunction()" id="scroll_top"> </div>
<div class="grid">
  <div class="header">
    <div class="title">
     <a href="/io">Stefania D'Eri </a>
    </div>
    <ul class="bigmenu">
      
      <li> Projects </li>
        <div class="submenu">
          
            
            <li><a href="http://localhost:4000/io#apc" data-cat="apc">Al Perpetuo Crepuscolo</a>  </li>      
            
          
            
            <li><a href="http://localhost:4000/io#thesis" data-cat="thesis">Rappresentazione et esercizio</a>  </li>      
            
          
            
            <li><a href="http://localhost:4000/io#narciso" data-cat="narciso">Post-digital narciso</a>  </li>      
            
          
            
          
            
          
            
          
            
          
            
          
            
          
            
          
        </div>
      
      <li> Writings </li>
        <div class="submenu">
          
            
          
            
          
            
          
            
          
            
            <li><a href="http://localhost:4000/io#folle" data-cat="folle">Nuove folle</a>  </li>      
            
          
            
          
            
          
            
          
            
          
            
          
        </div>
      
      <li> About </li>
        <div class="submenu">
          
            
          
            
          
            
          
            
          
            
          
            
          
            
          
            
          
            
          
            
          
        </div>
      
    </ul>
    <div class="menu"> 
        <ul class="menu_dropdown">
      
      <li> Projects </li>
        <div class="submenu">
          
            
            <li><a href="http://localhost:4000/io#apc" data-cat="apc">Al Perpetuo Crepuscolo</a>  </li>      
            
          
            
            <li><a href="http://localhost:4000/io#thesis" data-cat="thesis">Rappresentazione et esercizio</a>  </li>      
            
          
            
            <li><a href="http://localhost:4000/io#narciso" data-cat="narciso">Post-digital narciso</a>  </li>      
            
          
            
          
            
          
            
          
            
          
            
          
            
          
            
          
        </div>
      
      <li> Writings </li>
        <div class="submenu">
          
            
          
            
          
            
          
            
          
            
            <li><a href="http://localhost:4000/io#folle" data-cat="folle">Nuove folle</a>  </li>      
            
          
            
          
            
          
            
          
            
          
            
          
        </div>
      
      <li> About </li>
        <div class="submenu">
          
            
          
            
          
            
          
            
          
            
          
            
          
            
          
            
          
            
          
            
          
        </div>
      
    </ul>
      </div>
  </div>
</div>

<main class="grid">

<div class="content">
	<h1>Nuove folle</h1>
	<h2>  </h2>
	<h3>  </h3>
	2022
	
	<p>Il saggio confronta il concetto di “folla” così come analizzato da Gustave Le Bon nel 1985 nel saggio Psicologia delle folle con quello degli studiosi Heimans e Timms nel saggio New Power, del 2018 dopo l’affermarsi delle ICT. Il testo evidenzia che i maggiori cambiamenti sono dovuti all’abbassamento della soglia di partecipazione a causa dei social network. Per verificare le ipotesi teoriche si analizzerà il caso di cronaca dell’attacco al Campidoglio statunitense del 6 Gennaio 2021. Le folle sono un fenomeno di cui si deve tener conto in un’epoca in cui queste sono capaci di segnare profondamente il bilancio politico di uno Stato (Gentile 2017) poiché la loro crescente partecipazione potrebbe segnare un cambiamento dell’equilibrio democratico a cui siamo abituati.</p>

<h3 id="perché-la-necessità-di-una-rilettura">Perché la necessità di una rilettura</h3>
<p>Nel 1895, agli albori della nascita dei movimenti operari in Francia, Gustave Le Bon pubblica Psicologia delle folle, testo che secondo Emilio Gentile (2017) rappresenta l’opera parallela al Principe di Machiavelli nel XIX secolo, dato che si proponeva di insegnare ai capi come conquistare e governare le folle; Mussolini stesso affermò infatti di aver letto il saggio e di averlo apprezzato. Nel testo Le Bon formula l’espressione “era delle folle” per descrivere con toni aspri il fenomeno che vede le masse di
cittadini come un attore fondamentale nei rapporti di potere che governano uno Stato. Nell’epoca della sua formulazione, la tesi di Le Bon fu accolta negativamente, perché il clima in quei tempi era ottimista verso la democrazia, ma dopo le due guerre mondiali e il diffondersi dei totalitarismi nel globo, Psicologia delle folle fu riletto da alcuni studiosi tra cui Horkheimer e Adorno, che seppur non condividendo molti passaggi, riconoscevano che “almeno in superficie le tesi di Le Bon sembrano aver trovato conferma in misure sorprendente anche nelle condizioni della moderna società tecnica, in cui pure si era creduto di poter contare su masse ormai illuminate”. (Le Bon 2012)</p>

<h3 id="contesto-e-basi-teoriche">Contesto e basi teoriche</h3>
<p>L’approccio di Le Bon alla questione si basa sull’assunto che “i grandi cambiamenti di civiltà sono conseguenza dei cambiamenti di pensiero dei popoli” (Le Bon 2012), e non il contrario; il problema politico e sociale va analizzato a partire dalla psicologia.
L’assunto teorico condiviso invece da Heimans e Timms è quello che sono le tecnologie a generare i cambiamenti sociali, e chi riesce a cogliere questi cambiamenti riesce ad accaparrarsi il potere in modo da produrre gli “effetti intenzionali” di cui parla Russell nel suo saggio sul Potere. Prendendo in analisi sia i fattori psicologici (delle masse) che quelli tecnologici (delle piattaforme), il saggio si propone di fornire una visione bivalente del fenomeno delle folle oggi.</p>

<h3 id="caratteristiche-a-confronto">Caratteristiche a confronto</h3>

<p>La folla per Le Bon è un agglomerato di uomini che acquisisce caratteristiche ben diverse da quelle dei singoli individui; la personalità cosciente svanisce e i sentimenti si orientano nella stessa direzione, anche se i soggetti sono fisicamente separati, come avviene nei “grandi accadimenti nazionali”. L’unità di questi gruppi sarebbe data da fattori inconsci: “questo substrato racchiude gli innumerevoli residui ancestrali che costituiscono l’anima dalla razza”. Va precisato che qui il sostantivo “razza” non va inteso nel suo significato deteriore, ma può essere considerato equivalente a “espressione del carattere nazionale” (Merton in Le Bon 2012, p. 36).
Se prendiamo a riferimento la folla che il 6 Gennaio 2021 ha preso d’assalto il Campidoglio degli Stati Uniti sarà chiaro che l’appartenenza ad un determinato gruppo etnico è di fondamentale importanza per descrivere il fenomeno anche oggi: tutti gli individui erano dei suprematisti bianchi e il ruolo delle ICT nell’aggregarli è stato fondamentale. Qualche mese dopo l’accaduto il CEO di Facebook Mark Zuckerberg ha testimoniato di fronte alla Camera dei Rappresentati poiché il social network sarebbe
stato il luogo di accordo dei manifestanti, già da Dicembre dell’anno precedente. Zuckerberg ha commentato un report svolto dall’azienda dove fa mea culpa e si legge che le persone associate con il Patriot Party pro-Trump hanno cercato di reclutare persone nei loro gruppi da Stop the Steal, il movimento che ritiene che l’elezione del presidente Joe Biden sia risultato di frode elettorale. Di conseguenza ci sarebbe stata una sovrapposizione tra le reti di persone che si sono unite ai rispettivi
gruppi. Il report ha rilevato che il contenuto e gli inviti a questi gruppi erano collegati a “livelli più elevati
di odio e violenza, suggerendo che questi movimenti erano dannosi e che il danno è stato perpetuato attraverso una rete”. (Silvermann, Mac, e Lytvynenko 2021) Emergono quindi altre tre caratteristiche: il numero degli individui genera sensazione di onnipotenza e irresponsabilità, l’odio e la violenza non fanno che alimentarla (Le Bon 2012) e la sovrapposizione di gruppi con caratteristiche simili, fondamentale per aumentare il numero di individui, è attivata da partecipanti dei gruppi stessi; si tratta di una caratteristica nuova e Heimans e Timms definiscono questi soggetti dei “super-partecipanti”. Sul report questi individui sono definiti “super-inviter” e su un articolo uscito qualche mese dopo su BuzzFeed si legge che “i più grandi gruppi Stop the Steal avevano 137 super-inviter, che invitavano il 67% dei membri dei gruppi, secondo il rapporto. Questi account erano responsabili di invitare più di 500 persone ai gruppi.” (Silvermann, Mac, e Lytvynenko 2021)</p>

<h3 id="il-ruolo-del-leader">Il ruolo del leader</h3>
<p>In questo equilibrio il ruolo del “leader di folle” secondo Heimans e Timms (2020) si configura come
tipico della nostra epoca, poiché non solo gestirebbe il potere della folla che dirige, ma sarebbe determinato a farlo
crescere: “I capi di oggi devono imporsi in un mondo non solo di istituzioni, ma anche di folle”. In quest’ottica Trump
si collocherebbe all’interno di questa definizione poiché “durante la campagna, anziché prendere le distanze da
questi estremisti […] come avrebbe fatto un politico classico, Trump li ha legittimati conferendo loro maggiore potere”
(Heimans e Timms 2020); potere che è culminato nel delirio di onnipotenza che è stato l’attacco a Capitol Hill, di cui
Trump è stato largamente ritenuto responsabile (Kanefield 2021).</p>

<p>Quindi il leader, sia per Le Bon che per i due studiosi dovrebbe, “indovinare i sentimenti delle folle, saper variare ad ogni
istante il proprio discorso secondo l’effetto prodotto”, e dovrebbe esercitare il suo potere principalmente tramite la retorica, e siccome la folla ragiona per concetti semplici, quanto più è concisa “sprovvista di prove, dimostrazioni, tanto maggiore e la sua autorità” (Le Bon 2012, p. 109). Trump anche in questo caso rappresenta il prototipo di leader di folle, perché durante la campagna elettorale e anche dopo la sua elezione ha reso pubbliche informazioni false e fatto dichiarazioni tra di loro contraddittorie (3), con lo scopo di aumentare il sentimento di legittimazione tra le folle e quindi il loro potere.</p>

<h3 id="una-terza-interpretazione-gabriel-tarde">Una terza interpretazione: Gabriel Tarde</h3>
<p>Pochi anni dopo la pubblicazione delle tesi di Le Bon, Gabriel Tarde fornisce un’altra visione delle cose: le masse così come intese in Psicologia delle folle sono da considerarsi già un fenomeno del passato. Le nuove folle sarebbero state invece caratterizzate da una condizione economica superiore e soprattutto connesse solo a livello ideale e non fisico, a causa delle recenti innovazioni tecnologiche. La stampa aveva facilitato l’accesso alle informazioni e faceva sì che il dialogo tra individui non fosse più il presupposto base per la diffusione delle idee, che venivano confezionate e somministrate ai cittadini
quotidianamente, e si diffondevano poi anche tra chi non aveva accesso ai giornali. Questa interpretazione si potrebbe applicare anche alla situazione attuale, con la differenza che i giornali sono stati sostituiti dalle ICT, che incarnano non solo il canale di diffusione delle informazioni ma anche il luogo dell’azione. Qui allora risiederebbe la differenza sostanziale tra le due epoche: nella facilità dell’agire.</p>

<h3 id="conclusioni">Conclusioni</h3>
<p>Il ruolo che i valori hanno nei rapporti di potere leader-massa non sembra essere cambiato radicalmente, ma solo acuito: sono superficiali e intercambiabili, a breve termine e servono principalmente a circoscrivere gruppi di persone non rappresentate. In una odierna società democratica, in cui il potere è diviso tra governante e masse, questi valori sono oggi merce di scambio per il leader, che raccoglie consenso in cambio della facoltà di gestire un potere ormai sempre più sbilanciato dalla parte del popolo. Dall’altro lato le folle diventano sempre più numerose e questa copiosa partecipazione potrebbe sostanzialmente incidere nella struttura della società.</p>

<h3 id="riferimenti-bibliografici">Riferimenti bibliografici</h3>
<p>Floridi, Luciano. 2017. La quarta rivoluzione: come l’infosfera sta trasformando il mondo. Milano:
Raffaello Cortina Editore.
Gentile, Emilio. 2017. Il capo e la folla: la genesi della democrazia recitativa. Bari-Roma: Laterza.
Heimans, Jeremy, e Henry Timms. 2020. New power: l’arte del potere nel XXI secolo. Torino:
Einaudi.
Kanefield, Teri. 2021. «What was Trump’s role during the Capitol riot? The House plans to find out».</p>

<p>NBC News, 27 agosto 2021. https://www.nbcnews.com/think/opinion/what-was-trump-s-role-dur-
ing-capitol-riot-house-democrats-ncna1277758.</p>

<p>Silvermann, Craig, Ryan Mac, e Jane Lytvynenko. 2021. “Facebook Knows It Was Used To Help Incite</p>

<p>The Capitol Insurrection”. BuzzFeed News, 2 aprile 2021. https://www.buzzfeednews.com/arti-
cle/craigsilverman/facebook-failed-stop-the-steal-insurrection.</p>

<p>Tarde, Gabriel. 1976. Scritti Sociali. Torino: UTET.</p>

</div>
</main>
<div class="footer">
  
</div>

<script src="https://ajax.googleapis.com/ajax/libs/jquery/2.1.1/jquery.min.js"></script>
<script src="http://localhost:4000/io/assets/js/main.js"></script>


</body>
</html>

